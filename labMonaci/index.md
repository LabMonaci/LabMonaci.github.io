# laboratorio-monaci
Sapienza Università di Roma - Tirocinio/Altre attività - Laboratorio Monaci

### Info
- Semestre: Primo semestre
- Tipo attività: Altre attività formative
- CFU: 2
- Docente: Elena Spadini

### Quando e dove
- Martedì 17h-19h
- Dal 22 novembre al 20 dicembre
- Aula 2 Dipartimento di Studi Europei. Facoltà di Lettere, terzo piano 

### Programma 
Si presenteranno la figura di Ernesto Monaci e i materiali raccolti nel suo epistolario. Si fornirà quindi un'introduzione alle tecniche di edizione elettronica. Ognuno dei partecipanti sceglierà un documento, ovvero una lettera in italiano o in un'altra lingua, sulla quale lavorare e eseguirà la trascrizione e la codifica, con il supporto dell'insegnante. I testi saranno poi raccolti e inseriti in una base-dati, a partire dalla quale sarà elaborata un'applicazione web, primo passo verso un'edizione completa dell'epistolario di Ernesto Monaci.
Il laboratorio sarà essenzialmente pratico, è aperto agli studenti di triennale, magistrale ed ai dottorandi, e non sono richieste competenze specifiche.

### Materiali
I materiali saranno qui raccolti e distribuiti man mano agli studenti.

### Contatti
Dr. Elena Spadini *elena.spadini@huygens.knaw.nl*<br/>Prof. Arianna Punzi *arianna.punzi@uniroma1.it*

### Ricevimento
Prima della lezione. Contattare la docente per mail.



---

### Introduzione

#### Ernesto Monaci e il suo epistolario

Ernesto Monaci, filologo e critico letterario, è una figura di spicco nel panorama culturale a cavallo tra Ottocento e Novecento, di grande rilievo per la storia della filologia romanza. Fu, infatti, il primo titolare di una cattedra di Lingue e Letterature Neolatine all’Università di Roma e co-fondatore della Rivista di Filologia Romanza.
L’archivio di Ernesto Monaci è conservato dalla Società Filologica Romana, con sede presso il Dipartimento di Studi Europei, Americani e Interculturali dell’Università Sapienza di Roma. Oltre a conservare i suoi appunti scientifici, l'archivio contiene un ricchissimo epistolario; Monaci fu in contatto con i maggiori scienziati e savants dell’Italia (D’Ancona, Rajna, Ascoli, Canello, Ovidio, Zambrini, ecc.) e dell’Europa del suo tempo (i francesi Meyer e Paris, Thomas, Morel-Fatio, i tedeschi Stengel, Bartsch, Foerster, Meyer Lübke, il “viennese” Mussafia e tantissimi altri).

#### Verso un'edizione digitale

La pubblicazione elettronica è particolarmente adatta all'edizione delle corrispondenze, poiché esse formano una rete di testi, persone, luoghi e temi. L'edizione digitale permette infatti di organizzare questa rete complessa e di visualizzare ed accedere in modo diretto e multiplo (attraverso una ricerca avanzata) ai documenti.
Seguendo gli standard tecnici nel campo dell'edizione digitale, i documenti originali saranno trascritti e codificati. La codifica, in XML-TEI, fornisce al computer l'informazione da processare per strutturare i dati e in secondo luogo visualizzarli.
Tutti i documenti saranno organizzati in una base-dati, a partire dalla quale sarà costruito un sito web; eXistDB è particolarmente adatto a questo scopo, trattandosi di una base-dati nativamente XML e al contempo di una piattaforma per costruire applicazioni web.

---

## Lezioni

### [Lezione 1](https://github.com/elespdn/laboratorio-monaci/tree/master/lezione1)

### [Lezione 2](https://github.com/elespdn/laboratorio-monaci/tree/master/lezione2)

### [Lezione 3](https://github.com/elespdn/laboratorio-monaci/tree/master/lezione3)
 