TRASCRIZIONE DI Maria Teresa Rachetta



Milano, 20 Ottobre 1873
Mio Egregio Amico,
Vi ringrazio della vostra premura; ma l'articolo era già stampato, e le bozze mi giunsero un giorno prima del manoscritto. Duque non restava altro rimedio che correggere ed aggiungere sulle prove, e così ho fatto, quantunque mi rincrescesse assai il dar ragioni di lagnanza al tipografo. Ma necessità non ha legge; porti dunque pazienza anch'egli per questa volta, che anch'io ne ho dovuto aver parecchia cogli stampatori. In complesso mi è toccato di rimutare più di una pagina; la conclusione è diversa del tutto.
Poiché la colpa è tutta mia, mia dev'essere la peritanza. Però sono ben contento che scemiate il numero degli estratti come più vi piace; me ne rimetto interamente a voi. 
Vi ringrazio che mi abbiate proposto di dare una forma più famigliare alla nostra corrispondenze. Mi è uggiosa la terza persona; ma più di tutto quel dover cambiare i maschi in femmine.
Vogliatemi bene e credetemi sempre
Vostro aff.mo
Pio Rajna