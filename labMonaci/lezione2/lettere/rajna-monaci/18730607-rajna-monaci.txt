TRASCRIZIONE DI Maria Teresa Rachetta


Milano, 7 Giugno 1873
Mio Riverito Signore,
avrei quasi in pronto per la pubblicazione due frammenti di romanzi in prosa, che ho tratto daun codice ambrosiano, e parecchie pagine di mio, che mi è parso necessario mandare loro innanzi. Non si tratta di documenti molto importanti; tuttavia la forma dialettale in cui questi due brani ci si presentano li rende abbastanza singolari perchè siano degni di essere conosciuti. Gradirei di sapere se Ella li accoglierebbe volentieri nella Rivista, e quando, nel caso ch'io li mandassi, potrebbero venire in luce. Siccome si avvicina un tempo un tempo nel quale mi riesce assai malagevole l'attendere a stampe, amerei levarmi presto dattorno questo lavoraccio. Il prof. Stengel mi disse che ai collaboratori si suol dare un certo numero di estratti; vorrebbe Ella dirmi quanti precisamente?
All'Attila non ho ancora potuto mettere mano, avendo parecchi lavori da sbrigare e poco tempo a mia disposizione. Ma dubito che possa essere lavoro opportuno per la Rivista; forse riuscirà troppo lungo, e allora sarà meglio cercare un'altra via di pubblicazione.
Con sincera stima mi creda
Suo devotissimo
Pio Rajna