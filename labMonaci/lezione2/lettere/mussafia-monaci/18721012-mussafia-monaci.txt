TRASCRIZIONE DI Marco Veneziale



Pregiatissimo Sig[no]r Monaci!
Le rendo grazie sincere dell'avermi inviato il primo fascicolo della Rivista. Mi farà piacere d'indicarmi a chi io debba [rivolgermi forse?] per avere l'importo della prima annata, ed a quanto esso ammonti. – Il periodico comincia bene; e me ne congratulo di cuore con lor signori. - L'articolo primo del S[ignor] Canello sembrami fatto un po' in fretta, e può dar luogo a molte rettificazioni. Io ci ho scritto sopra qualche pagina. Mi dica sinceramente; preferisce che le pubblichi in altro periodico o che le mandi alla Rivista? Altrove sarebbe come una relazione sulla Riv[ista], che si soffermasse particolarmente su d'un articolo; nella Riv[ista] acquisterebbe più facilmente un carattere polemico, che io vorrei evitare. Dall'altro lato potrebbe sembrare utile che le varie opinioni emerse su un dato punto di grammatica si trovino riunite nello stesso volume. Insomma, stabilisca Lei e il Sig. Canello; e due pariti proposti ne aggiungono il terzo, che io laceri le poche pagine scritte; e farò volentieri anche questo.
Le sarei molto grato, se le riuscisse darmi qualche appunto da bibl[ioteca] romana di leggende (particolarmente in versi) su S. Caterina, S. Margherita, S. Cristoforo.
Mi riverisca i suoi colleghi; esprima le mie congratulazioni allo Stengel della buona ventura ch'egli fa, e dell'eccellente modo con cui fu <gratificato?> E mi creda sempre
Suo dev.o
A Mussafia
Vienna, 12 Oct[obre] 1872
Se il S[igno]r Canello sapesse di quanta utilità mi potrebbe essere il materiale da lui raccolto nel suo saggio sul dial[etto] Trivig[iano], vincerebbe la soverchia modestia e me lo farebbe conoscere anche nella 1a edizione, quando pure questa non lo sodisfaccia.