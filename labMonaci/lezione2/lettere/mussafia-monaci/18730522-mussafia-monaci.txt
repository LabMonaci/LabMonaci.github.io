TRASCRIZIONE DI Marco Veneziale


Pregiatissimo Sig[no]r Monaci!
Le rimando le prove di stampa corrette. I lievi mutamenti fatti non riusciranno, spero, troppo gravosi al tipografo. A pag. 4, linea 4, leggesi “a pag. 4” ed alla linea 9 di nuovo “a pag. 14”. Io non ho a mano la Rivista, perché l'ho prestata ad un mio allievo, non posso quindi correggere. Favorisca di dare un'occhiata al ms. o alla Rivista, e corregga; se non m'inganno alla linea 9 va letto “a pag. 19”
Con sincera stima mi dico
Suo dev.o
A. Mussafia
Si ricorda di avermi mandato or ha qualche mese un componimento metrico (vede che non mi regge il cuori di chiamarlo “poesia”) da un codice Barberino, che incomincia: En rima greuf! Ci ho lavorato sopra un poco, e penso mandarglielo per la Rivista1. Non vorrebbe Ella fare una notizia su questo Cod[ice], dando il Catalogo delle poesie contenute? E se altre vi fossero di dialettali, communicarmele?