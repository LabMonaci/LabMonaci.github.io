TRASCRIZIONE DI Marco Veneziale


Pregiatissimo Signor mio!
Ritornato da un lungo soggiorno ai bagni e su per le Alpi del Salisburghese trovo l'annuncio della pubblicazione della loro Rivista. Mi congratulo con loro che sieno riusciti a vincere gli ostacoli, certo non pochi, che si faranno opposti all'attuazione del generoso loro divisamento e desidero ogni bene al nuovo periodico. Ripeto quello che scrissi al Sig. Stengel; che mi studierò d'ajutare, per quanto sarà nelle povere mie forze, la bella impresa. Per il momento devo starmi contento ad offrire loro la mia sottoscrizione. Su due altri esemplari a Vienna – bibl[ioteca] di corte e del seminario romanzo da me diretto – possono fare assegnamento; procurerò che anche la bibl[ioteca] dell'univ[ersità]. [s]i associi. 
Mi ricordi con stima ed affetto ai suoi signori colleghi e mi creda sempre
Suo aff.o dev.o 
A. Mussafia
Vienna, 23 S[ette]mb[re] 1872