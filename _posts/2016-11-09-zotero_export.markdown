### Export

Zotero offre diverse possibilità di export dei dati salvati. Ne vedremo due. In entrambi i casi, aprire Zotero Standalone (il programma sul proprio computer, non online), aprire una delle cartelle e selezionare un titolo. Cliccare con il destro sul titolo selezionato: si aprirà un menu a tendina.

- **Creazione del riferimento bibliografico**. Nel menu a tendina, selezionare > *Create bibliography from item*. Si aprirà una finestra di dialogo, nella quale selezionare:
	- lo stile di citazione (tra i più comuni per le scienze umanistiche in ambito internazionale: il Chicago Manual of Style e Modern Language Association). Per saperne di più, leggere [la pagina di Wikipedia](https://en.wikipedia.org/wiki/Citation)
	- la lingua
	- la modalità di output. Scegliamo > *Bibliography*
	- il metodo di output. Scegliamo > *Copy to clipboard*, forse tradotto *Copiare negli appunti*

Cliccando OK, il nostro riferimento bibliografico è "copiato" e possiamo "incollarlo" dove vogliamo. Ad esempio, apriamo un documento Word e incolliamolo. Con questo strumento, possiamo creare una bibliografia ordinata ed omogenea per la tesi, una tesina, un articolo e quant'altro (sempre che lo stile di citazione sia uno standard disponibile in Zotero, cosa che non vale per molte riviste nell'ambito delle scienze umanistiche).

**N.B.**: Esiste un plugin di Zotero per Microsoft Word, per Open Office e per Libre Office, che facilita l'integrazione tra Zotero e l'editor di testo prescelto. Tutta la documentazione si trova online (ad esempio, in [tutorial ufficiali di Zotero](https://www.zotero.org/support/word_processor_integration) e in [altri ufficiosi](https://www.youtube.com/watch?v=d1eeCUDygI0) che possono rivelarsi altrettanto utili.

- **Export in TEI**. Nel menu a tendina (vd. sopra), selezionare > *Export item*. Si aprirà una finestra di dialogo, nella quale selezioneremo
	- Format: TEI
	- *Generate XML IDs*
		- *Full TEI Document*, se volete aprirlo in oXygen e avere la possibilità di indentarlo
		- NON serve un *Full TEI Document*, se volete inserire l'output in un altro file

Premere OK, dare un nome e salvare il file XML generato. Ricordate quanto detto sui nomi dei file? Un approfondimento si trova [qui](https://github.com/elespdn/laboratorio-monaci/tree/master/lezione2/lettere#more-on-file-naming-conventions-optional). Per il file XML di una fonte bibliografica, un buon nome può essere autore_anno, senza spazi bianchi né punteggiatura (ad es. Dangelo2013 o Dangelo_2013).


